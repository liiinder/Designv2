---
---
kmom06 Designprincip
=========================

Uppgiften handlar om att välja ut tre olika webbplatser och mäta hur snabbt de laddas och se om de innehåller några saker som kan förbättras med tanke på laddningstid och användbarhet.

Urval
-----------------------

Har valt att fortsätta med samma sidor från föregående rapporter. 3 sidor på sporter man utövar första är kite sen snowboard och discgolf. Dom har lite olika stilar och det tycker jag är en fördel. Slingshots är lite mer spacead, Innova fortfarande mycket bilder sen freeride en lite mer gammaldags design.

[Slingshot Sports](https://www.slingshotsports.com/)<br>
[Freeride.se](https://www.freeride.se)<br>
[Innova disc golf](http://www.innovadiscs.com)

Metod
-----------------------

Använder mig av [Canva](https://www.canva.com/learn/design-elements-principles/) och [j6 designs](http://www.j6design.com.au/6-principles-of-design/) som bakgrundsmaterial för definition av designprinciper.

Resultat
-----------------------

##### Slingshot

[FIGURE src="image/fargschema/slingshot.JPG?w=300" class="right" caption="Slingshot snapshot"]

Webbplatsens mål är för att marknadsföra och sälja Slingshots vattensportsutrustning, mestadels kiteboard och wakeboard men även sup, vindsurf och vågsurf. Det som kännetecknar designen är att den är väldigt platt, uppbyggd med kubformer och den har en tydlig horisontell riktning med inslag av bilder.
En sak som jag tycker är unik med sidan är att dom lagt in så när man scrollar så kommer det en div med en bakgrundsbild som scrollar så man ser lite åt gången. Detta är med två gånger på huvudsidan och det ger en spännande och lite fräsch feeling samtidigt som den får en att bli lite nyfiken då man inte ser hela på en gång. Undersidorna är lite mer standard webbshop, med en sidebar left med meny och bilder i ett rutnät. Det finns på huvudsidan en "killer deals" scroll som har samma tema och design som undersidorna. Jag tycker stilen gör sig bra och passar in i temat.
Designprinciper som används är t.ex. kontrast , svart top meny mot vit sida (vilket förvånar mig att det är #fff vit) och på framsidan även blått mot rött. Innehållet är centrerat och menyerna håller sig till det typografiska gridet men undersidor och footern är såpass avvikande att dom förmodligen inte tänkt på det.

##### Freeride

[FIGURE src="image/fargschema/freeride.JPG?w=300" class="left" caption="Freeride.se snapshot"]

Syftet med Freeride är att samla skid och snowboardåkare i ett forum och rapportera om prylar, event och annat rörande detta ämne. Designen är väldigt "mycket", sidan har en bakgrundsbild på vänstra sidan med en skidåkare och snö, medans högra sidan är lite mer vit och snöig. Mycket texturer och shapes överallt på sidan. Så som vissa svarta och bruna boxar har trätextur, gissar på att detta ska symbolisera någon form av natur känsla. Utöver texturer så används väldigt mycket figurer/ikoner och skuggor. Ett annat element som används är färg, blå accent färg och på dom boxarna som inte har någon textur så är det en svart med svag vit gradient. Det är mycket shapes på sidan, bl.a. footern är avskuren med två lager av berg varav det bakre är transparent och på det främre så ser vi även här gradienten.
När man ser till designprinciperna så känns det som det jobbas mycket med kontrast och proximity/anslutning, många texturer och boxar som är återkommande vilket även det är en princip. Det används även en sidebar right över hela sidan och den behåller sin stil även om innehållet ändras beroende på vilken undersida man är inne på.

##### Innova Discs

[FIGURE src="image/fargschema/innova.JPG?w=300" class="right" caption="Innova snapshot"]

Målet med sidan är att marknadsföra deras discgolf märke och informera om events, deras produkter och sponsrade team. Hemsidan är lite av en blandning mellan dom andra två, alla tre är centrerade. Men Innova använder precis som Freeride en sidebar right som följer med på undersidornas och har en bakgrund med former/trianglar i olika färger/values som ger en rätt skön mosaik textur. Det används en hel del linjer och borders. Alla större rubriker för olika avsnitt har en grön centrerad linje och alla textboxar har en border samt avslutas med en grå datum box. Dessa element ökar helhets känslan. Tycker designen ger ett lugn och en proffsig stil vilket gynnar målet och syftet med sidan. När man hovrar över bilder får man en rörelse, antingen att texten flyttar sig uppåt lite eller om det är en artikel bild så kommer det in en "read more" uppe vid top right. När man håller över en artikel så droppar det även fram en social media bar under. Något som stör mig är dock att dessa rörelser inte är synkade.

Analys
-----------------------

Tycker att webbplatserna överlag är bra på att använda gridet och centrera/balansera innehållet och bygga upp det på en hierarkisk ordning med tydlig riktning på innehållet så det är lätt att känna sig hemma och hitta informationen man söker. Man använder färger/kontrast och skalar innehållet till en storlek som drar ögat till rätt ställe på skärmen för att se informationen som är viktigast.


Referenser
-----------------------

[Canva](https://www.canva.com/learn/design-elements-principles/)<br>
[j6design](http://www.j6design.com.au/6-principles-of-design/)<br>
[dbwebb design kmom06](https://dbwebb.se/kurser/design-v2/kmom06)

Övrigt
-----------------------

Undersökningen gjordes enskilt av mig Kristoffer Linder