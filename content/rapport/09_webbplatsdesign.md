---
---
kmom10 Webbplatsdesign
=========================

Urval
-----------------------

Har valt att analysera 4 olika kommuners hemsidor för att se hur deras design förhåller sig mot varandra och se om man kan hitta vilka som är dom aktuella trenderna för en kommun. De kommunerna jag valt att analysera är [Åre](https://are.se/), [Falköping](https://www.falkoping.se/), [Göteborg](https://goteborg.se) och [Varberg](https://www.varberg.se/). Tog Åre då det är min bostadsord samt för att det är en stor turistort internationellt som lockar mycket turister vintertid för skidåkning men nu även på sommaren för cykling, vandring och fiske. Falköping då det är där jag är uppvuxen. Göteborg då jag ville ha med en storstad i urvalet och Göteborg är helt klart bättre än Stockholm. Precis som Göteborg så ligger sista kommunen Varberg också på v(B)ästkusten och är Sveriges titulerade Surfstad oavsett om det gäller våg, kite eller vindsurf.

Metod
-----------------------

Genom att studera och jämföra de olika sidornas designelement och designprinciper så som färgscheman, balans och generell layout.
Då sidorna är väldigt lika så har jag valt att fokusera på bilder och färg som får sidan att sticka ut.


Resultat
-----------------------

### Åre kommun

[FIGURE src="image/webbplatsdesign/are.jpg?w=720&q=100" caption="Snapshot på Åre kommuns hemsida" alt="Snapshot på Åre kommuns hemsida"]

<table style="border-spacing: 4px; border-collapse: separate">
<caption>Färgpalett:</caption>
<tr>
<td style="height: 50px; width: 50px; background-color: #e30031">
<td style="height: 50px; width: 50px; background-color: #e7e7e7">
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
</tr>
</table>

Åre kommun använder sig av en röd accentfärg. "Rött associeras med kärlek och värme, men också med fara, spänning och strid (den romerska krigsguden Mars fick sitt namn efter vår rödaktiga grannplanet). Röd färg kan ha en uppiggande och aktiverande effekt." ¹<br>
Det röda passar väldigt bra in på vad Åre vill framstå som även om kanske grönt/brunt hade passat minst lika bra så kanske inte det är lika passande på en politisk kommunsida.

Man möts av en rullande flashbild med 4 olika bilder, varav bilderna är i ordningen en sommar cykelbild, ett höstlandskap, en sensommar cykelbild och slutligen en skidåkande pudersväng. Man vill ge en helhet men det känns inte direkt anpassat utan känns mer som ett bildspel man lagt dit och sen inte bryr sig om att ändra efter rådande säsong. Att man även har två cykelbilder och en bild på skidåkning känns också som det ger lite fel fokus, speciellt nu på vintern. Webbplatsen har överlag en bra mängd med bilder som sträcker sig ända ner till 3 undersidor vilket är lite fler än dom andra sidorna i urvalet. Man har även en del sidor med videoklipp istället för bilder.

Sidan använder typsnittet franklin gothic fs vilket inte är ett standard typsnitt och det får sidan att se lite mer intressant ut. Storleken på fontsen är bra, den minsta texten är 14px hög vilket känns okej i detta fallet då det rör sig om text i sidebar right som både är kontaktinfo och förhandsvisning av text men dessa har tydliga rubriker så man det är ingen text man behöver leta i. En sak som får sidan att se lite mer mordern ut är den absoluta positionen av header menyn. Det gör att man kan scrolla ner och fortfarande komma åt menyn vilket är en sjysst touch dom övriga sidorna saknar.

### Falköping kommun

[FIGURE src="image/webbplatsdesign/falkoping.jpg?w=720&q=100" caption="Snapshot på Falköpings kommuns hemsida" alt="Snapshot på Falköpings kommuns hemsida"]

<table style="border-spacing: 4px; border-collapse: separate">
<caption>Färgpalett:</caption>
<tr>
<td style="height: 50px; width: 50px; background-color: #dc241f">
<td style="height: 50px; width: 50px; background-color: #efaa23">
<td style="height: 50px; width: 50px; background-color: #fff">
<td style="height: 50px; width: 50px; background-color: #eae8e8">
<td style="height: 50px; width: 50px; background-color: #000">
</tr>
</table>

Det används en röd och en orange som accentfärg, mot den vita och gråa huvudfärgen.
Webbplatsen använder inte av någon direkt flashbild men har en bild på framsidan som önskar god jul och gott nytt år vilket kanske inte ger det modernaste intrycket men det ger iaf ett uppdaterat intryck. På bilden ser vi två glada äldre ståendes framför en gran och jag tycker bilden bidrar med en glad och trygg känsla. Överlag så är det gott om bilder på hemsidan så den känns inte tråkig.

Typsnittet som används övergripande på hela sidan är Arial och det ger väl en rätt så standardiserad look. Längst ner på sidan hittar vi en navigations ruta där alla undersidor och deras rubriker finns länkat, en nackdel med denna är att det blir väldigt mycket text på samma ställe och fontstorleken är väldigt liten (11px) just här vilket gör det väldigt svårläst vilket lite går emot vad den är till för då den är där för att man ska kunna hitta lättare på sidan. Är man ute efter att leta reda på en underrubrik är det ju extra viktigt att snabbt se vad som står för att snabbt kunna hitta till rätt undersida. Personligen så behövde jag zooma till 150% (vilket gör att fonten hamnar på ~16px i höjd) för att lättare kunna läsa vad som stod på länkarna. Sidan följer ett tydligt vertikalt grid men det typografiska gridet följs inte. Man använder linjer och boxar för att rama in innehållet.


### Varberg kommun

[FIGURE src="image/webbplatsdesign/varberg.jpg?w=720&q=100" caption="Snapshot på Varberg kommuns hemsida" alt="Snapshot på Varberg kommuns hemsida"]

<table style="border-spacing: 4px; border-collapse: separate">
<caption>Färgpalett:</caption>
<tr>
<td style="height: 50px; width: 50px; background-color: #f55037">
<td style="height: 50px; width: 50px; background-color: #00a7d0">
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
</tr>
</table>

Varberg använder en orange färg till allt men en blå färg till "välbesökta sidor" och självservice länkarna. Detta används genomgående på hela sidan. Orange associeras som både gul och rött som positiva känslor och värme medans blått symboliserar pålitlighet och intelligens. Dessa färger passar väldigt bra in på hur Varberg vill ses. Framsidan pryds av ett bildkollage med texten "Varberg växer" och 3 vinterbilder vilket känns aktuellt.

Strukturen på hemsidan är en tydlig dubbel kolumn, det används på alla sidor en sidebar left som navigeringsmeny och det känns väldigt enhetligt när det ser exakt likadant ut på alla undersidor. Alla undersidor har en passande flashbild vilket ger lite mer liv på sidan. men när man går vidare till 3e lagret undersidor och vidare så försvinner bilderna och det blir enbart text. Men i och med den tydliga färgpaletten med orangea rubriker och länkar känns sidan ändå inte helt trist.

Fontsen som används är SofiaPro till rubriker och länkar, verdana till förhandsvisning av text och Georgia till brödtexten. Georgia är det enda typsnitt i denna analysen som har en liten serif.

### Göteborg kommun

[FIGURE src="image/webbplatsdesign/goteborg.jpg?w=720&q=100" caption="Snapshot på Göteborg kommuns hemsida" alt="Snapshot på Göteborg kommuns hemsida"]

<table style="border-spacing: 4px; border-collapse: separate">
<caption>Färgpalett:</caption>
<tr>
<td style="height: 50px; width: 50px; background-color: #005799">
<td style="height: 50px; width: 50px; background-color: #f5f5f5">
<td style="height: 50px; width: 50px; background-color: #fff">
<td style="height: 50px; width: 50px; background-color: #000">
</tr>
</table>

Känner inte direkt att det finns någon färgpalett på huvudsidan men när man går ner 3-4 sidor djupt på undersidorna så får man fram en blå accentfärg. Avsaknaden av färger och bilder gör att sidan känns avskalad och tråkig. Länkarna har ett standard utseende som är blåa och lila när man klickat på dom och man använder sig av Open sans som typsnitt vilket ger en väldigt tråkig och standard look.

Huvudsidan består av en gridbaserad meny med 4 bredd på alla boxar. När man klickar sig vidare till undersidor fortsätter detta grid systemet och sidan känns lite grötig/rörig men bilden på huvudsidan i menyn följer med och läggs som flashbild på undersidan. Detta är dock något som försvinner när man klickat sig vidare från undersidan till 3 och 4e djup och man hamnar på sidor som mer eller mindre består av ren text vilket även det känns trist. Hela sidan känns mer som ett samlingställe för information till stadsdelarnas egna hemsidor. Med tanke på avsaknande färger och bilder så blir denna hemsidan väldigt enformig och trist.

Analys
-----------------------

Enligt min analys så använder alla webbplatser en ljus bakgrund och inga direkta huvudfärger utan bara en eller två accentfärger.
Det använder sig sparsamt av bilder och inga direkta stora bakgrundsbilder som sänker laddningstiderna. 
Det märks att sidorna är gjorda för att man ska hitta information, mycket menyer och undermenyer med mycket text.
Alla sidor använder till en majoritet fonts utan serifer med enda undantaget varbergs webbplats som har Georgia som brödtext.

Kommunernas webbplatser verkar gå efter Trenden att man har en ljus bakgrund, inte allt för stor flashbild som på något sätt relaterar till kommunen.
En sans serif font i lagom storlek men inte för stor, man vill få plats med mycket text på sidorna så typsnittet får inte vara för stort.
Sedan använder man en eller två accent färger till rubriker, sträck och ikoner.
Sidan byggs upp med en meny längst upp och sedan undermenyer i sidebars på både vänster och höger sida om main innehållet.


Referenser
-----------------------

1. [Hur vi reagerar på färger](https://www.psykologisktvetande.se/farger.html)

[Canva](https://www.canva.com/learn/design-elements-principles/)


Övrigt
-----------------------

Undersökningen gjordes enskilt av mig Kristoffer Linder